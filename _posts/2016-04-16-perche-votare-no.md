---
inFeed: true
hasPage: true
inNav: false
inLanguage: null
starred: true
keywords: []
description: ''
datePublished: '2016-04-16T17:27:36.498Z'
dateModified: '2016-04-16T17:26:46.361Z'
title: Perché Votare NO
author: []
sourcePath: _posts/2016-04-16-perche-votare-no.md
published: true
authors: []
publisher:
  name: null
  domain: null
  url: null
  favicon: null
url: perche-votare-no/index.html
_type: Article

---
![](https://the-grid-user-content.s3-us-west-2.amazonaws.com/237682f5-3afe-4771-b38a-c9bd975d1c2b.jpg)

Perché Votare NO

Referendum Trivelle: ho letto tutti i 
vostri post a riguardo. Ho guardato tutte le sfilate delle immagini più o
meno toccanti e più o meno simpatiche (l'ultima delle quali, ["Trivella tua sorella"][0],
oltre che essere sfacciatamente maschilista, è stata proprio un epic 
fail, complimenti agli ideatori!). Immaginavo già che alcuni dei più 
famosi brand italiani arrivassero anche ad approfittare del momento 
caldo per le proprie campagne pubblicitarie (ed ecco infatti che "

le uniche trivelle che ci piacciono"

hanno per protagonisti un fusillo di pasta che si tuffa nel ragù e un cavatappi che affonda nel sughero di un nero d'avola).

Mi rendo conto di quanto possa essere 
abbastanza facile restare impressionati da una campagna di Greenpeace 
che ci fa vedere le immagini del povero gabbiano tutto sudicio di 
petrolio che tenta disperatamente di aprire le ali. Ci vengono le 
lacrime agli occhi, vero? Ma siccome sono chiamata a dare un voto e mi 
piace pensare e agire con la mia testa, ho deciso di prendermi del tempo
per informarmi e andare oltre le immagini e le informazioni che fonti 
"orientate" ci propinano in rete, soprattutto in materia ambientale, 

visto il tipico vizio che hanno certe campagne ambientaliste di puntare i piedi e otturare le orecchie. 

E quello che ho trovato in rete mi ha molto stupita. Sono partita da un paio di articoli 

e 

)
per poi approfondire saltellando da link a link fino a farmi un'idea 
mia che, per necessità di chiarezza, sento il bisogno di condividere.

Premetto che ho molto a cuore l'ambiente ma rifiuto la definizione di 

ambientalista

(parola che come "fondamentalista" e "integralista" denota un estremismo spesso privo di qualsiasi tipo di raziocinio).

E no, non sono un geologo che lavora in piattaforma, sono un geologo 
disoccupato che manco ci pensa ad andare a lavorare in piattaforma, per 
carità. E non ho nessuno in famiglia che lavora alla Eni. Insomma nessun
interesse personale nelle mie opinioni.

Lasciando stare le 

motivazioni occupazionali

(in caso di vittoria del SI, circa settemila lavoratori impiegati nel 
settore perderebbero il posto di lavoro, motivo per cui diversi 
sindacati si sono schierati a favore del NO) e le 

motivazioni economiche

(dismettere gli impianti prima del tempo significa chiaramente un costo
enorme per le spese di ammortamento, perché vuol dire non usare 
quell'impianto per l'intera vita operativa per cui era stato progettato)
voglio discutere di seguito i motivi per cui

non andare a votare nella speranza che non venga raggiunto il quorum, mi sembra la soluzione "più sostenibile":

1) Lo stop che prevede il referendum 
riguarda più il gas metano che il petrolio. In Italia il petrolio, 
l'oggetto più demonizzato dalle campagne "No-Triv", viene estratto per 
la maggior parte a terra e non in mare. Gli impianti che saranno oggetto
del referendum estraggono fondamentalmente 

metano

,
che sebbene fossile, è una fonte di gran lunga meno dannosa del 
petrolio e ancora per molti versi insostituibile (attualmente il 54% 
dell'offerta energetica mondiale). In questa pagina del sito 
dell'Ufficio Nazionale Minerario per gli Idrocarburi e le Georisorse, vi
è l'elenco completo delle piattaforme oggetto del referendum (quelle 
entro i limiti delle 12 miglia), la loro profondità di estrazione (dato 
spesso sottovalutato, ma molto importante) e il tipo di combustibile 
estratto. Nonostante Greenpeace si faccia portavoce di immagini con 
ragazzi in costume da bagno ricoperti di catrame e poveri pennuti 
starnazzanti nel petrolio, scorrere velocemente l'elenco degli impianti 
farà capire brevemente come la percentuale di impianti a GAS sia in 
netta maggioranza rispetto a quelli a OLIO. Questo si traduce con una 
sola frase: 

Siamo disinformati e pronti ad abboccare a qualsiasi cosa, basta che sia 

green

.

2) la vittoria del SI porterà 
inevitabilmente alla costruzione di altri impianti. La costruzione di 
piattaforme entro le 12 miglia è vietata per legge dal 2006 (comma 17 
dell'art. 6 del D.Lgs 152/06) e su questo possiamo stare sereni. La 
vittoria del SI non potrà, però, impedire alle compagnie di 

spostarsi e costruire nuovi impianti poco oltre

questo limite. Praticamente con il SI quello che vogliamo dire alle compagnie e: 

<\></\>

Si, significa questo, ridotto ai minimi termini. La compagnia allora potrà scegliere se 

non cambiare stessa spiaggia stesso mare

,
dismettere l'impianto entro le 12 miglia e farne, per esempio, uno 
nuovo a 12,5 miglia (li dove nessuno potrà lamentarsi di nulla) oppure 
andare a cercare giacimenti altrove, sulla terraferma o in altri paesi. 
Ma inevitabilmente, altri impianti saranno costruiti e altri saranno 
potenziati, per sopperire al fabbisogno energetico. 

Se vietiamo l'utilizzo degli impianti esistenti, da qualche altra parte questo gas dovremo andarlo a prendere, no?

3) La vittoria del SI non scongiura un 
rischio ambientale, anzi, contribuisce ad aumentare l'export petrolifero
e quindi anche l'inquinamento. Ora, immaginiamoci un disastro 
ambientale, un grave incidente a una piattaforma petrolifera posizionata
"correttamente" e cioè oltre il limite delle 12 miglia. Pensate davvero
che un miglio, 5 miglia o anche 20 miglia possano fare la differenza? 
Sarebbe comunque una catastrofe e nessun vascello di Greenpeace o panda 
del WWF potrà correre avanti e indietro e fare da barricata all'avanzare
del petrolio verso le coste. In più lo stop delle piattaforme esistenti
si tradurrebbe in un 

maggiore traffico di petroliere

che vanno a spasso per i nostri mari per portarci i combustibili che 

noi

abbiamo deciso di non estrarre più ma di cui avremo ancora bisogno. 
Petroliere alimentate a petrolio, che trasportano petrolio e che possono
esplodere o essere soggette a perdite e sversamenti. Senza dimenticarci
che, sempre in Adriatico, anche la Croazia e la Grecia trivellano e, in
futuro, potrebbero attingere ai giacimenti che l'Italia abbandonerà in 
caso di vittoria del SI. 

Insomma, a livello di rischio ambientale non cambia proprio nulla.

4) La vittoria del SI non si traduce in 
una politica immediata a favore delle energie rinnovabili che a conti 
fatti da sole non possono ancora bastare. Cosa vi aspettate, che 
all'indomani della cessazione delle attività nelle piattaforme, 

l'Italia magicamente si sosterrà solo con le rinnovabili?

Siamo d'accordo che l'utilizzo dei combustibili fossili non sia una 
pratica sostenibile. Ma appunto per questo bisognerebbe puntare non alla
costruzione di altri impianti, bensì allo sfruttamento residuo di 
quelli già esistenti che devono fare da 

supporto

alle energie rinnovabili sempre più in crescita ma non ancora autonome.
In un futuro (credo ancora troppo lontano) si auspica l'utilizzo 
esclusivo di energie rinnovabili ma ciò deve essere fatto un passo alla 
volta, con la consapevolezza che un 

periodo di "transizione"

è fisiologico e l'utilizzo delle fonti fossili, soprattutto del gas, ci
dovrà accompagnare in questo passaggio. In poche parole, se togliamo il
gas e il petrolio dobbiamo essere in grado di sostenere subito "la 
baracca" in un altro modo altrettanto efficiente. Le stesse Greenpeace, 
Legambiente, Marevivo, Touring Club italiano e WWF 

: 

"quello
che serve per difendere una volta per tutte i nostri mari è il rigetto 
immediato e definitivo di tutti i procedimenti ancora pendenti nell'area
di interdizione delle 12 miglia dalla costa e una moratoria di tutte le
attività di trivellazione a mare e a terra, 

sino a quando non sarà definito un Piano energetico nazionale volto alla protezione del clima

e

rispettoso dei territori e dei mari italiani"

. Ok, siamo d'accordo, 

ma nel frattempo che definiamo il Piano energetico, l'Italia come vivrà?

5) Il referendum è illegittimo, fa leva 
sulla disinformazione dei cittadini e sulla cattiva immagine che una 
trivella ha nell'immaginario comune. Non è un referendum lo strumento 
più adatto per risolvere un tema così complesso e così tecnico. O 
meglio, potrebbe esserlo 

se fossimo tutti degli esperti di coltivazione d'idrocarburi, ma non lo siamo

.
Trivellare non vuol dire necessariamente essere contro le politiche 
green, anzi, la normativa di settore è piuttosto severa e restrittiva 
nei confronti delle concessioni e degli adempimenti a cui le compagnie 
devono prestare attenzione.

6) Non è vero che la presenza degli 
impianti abbia ostacolato il turismo... Se così fosse, il litorale 
romagnolo (dove ci sono il maggior numero di impianti) non registrerebbe
ogni stagione i flussi turistici che sono invece ben noti. Così anche 
la Basilicata. In poche parole il turista da peso ad altre cose, e non 
alla presenza delle piattaforme.

7) ...e non è vero neanche che 
l'estrazione di combustibili dal sottosuolo può innescare terremoti come
quello avvenuto anni fa in Emilia. Questa è un'argomentazione piuttosto
tecnica di cui non auguro la lettura integrale nemmeno al mio peggior 
nemico, ma se volete trovate le conclusioni del rapporto a pagina 56 e 
successive di [questo documento][1].

8) La vittoria del SI contribuirà allo 
sfruttamento dei paesi in via di sviluppo. Dal momento che nel giro di 
qualche anno verranno dismesse le nostre piattaforme e che il passaggio 
verso le rinnovabili è ancora qualcosa di molto lento, 

la vita continua e noi dovremo pur accendere i fornelli di casa

e per farlo ci servirà ancora del metano. Metano che le compagnie si 
dovranno andare a cercare da qualche altra parte e che ci venderanno (a 
costi più cari, ma questa è un'altra storia che ricorda tanto quello che
successe per il nucleare). E noi lo compreremo questo metano, lo 
compreremo più caro ma 

con la coscienza più pulita perché siamo ambientalisti

e abbiamo detto che il nostro mare "non si spirtusa". Il 

nostro

mare, appunto. Per fortuna arriva Claudio Descalzi, amministratore 
delegato Eni che, a braccetto di Renzi, già un paio d'anni fa 

<\></\>

## Nuova sottosezione con le parole chiave

Inutile dire quanto poco gliene possa fregare del gas agli abitanti del 
Mozambico, loro che non hanno nè fornelli né automobili. 

Noi quindi ci prendiamo da loro gas e petrolio e loro si prendono solo gli eventuali rischi più qualche spicciolo che andrà nelle casse del governo locale. Molto comodo essere ambientalisti così, evvero?

Io sinceramente non mi sentirei a posto 
con la coscienza a votare SI e poi accendere i fornelli con il gas che 
viene non dall'Adriatico (no per carità, il nostro mare va tutelato) ma 
dal Mozambico che accoglie le compagnie petrolifere che noi abbiamo 
cacciato, accollandosi il rischio ambientale perché ha solo gli occhi 
per piangere e nessun potere contrattuale per dire "no, noi le vostre 
trivelle qui non le vogliamo".

Quindi mi auguro semplicemente che chi 
deciderà di votare SI abbia un comportamento ineccepibile dal punto di 
vista energetico. Questo non significa solo fare la differenziata e 
andare in bicicletta. Significa essere 

pronti, per coerenza personale, a rinunciare all'indomani del referendum a qualsiasi forma di utilizzo dei combustibili fossili

.
Significa non possedere né auto né moto che non siano elettriche; 
significa non viaggiare né in aereo né in nave; significa avere una casa
totalmente sostenuta da rinnovabili, con stufe a pellet o i raggi 
infrarossi; significa non comprare tantissimi prodotti che fanno parte 
della nostra vita quotidiana e per la produzione dei quali vengono usati
combustibili fossili. Insomma, significa essere degli integralisti energetici , avere uno stile di vita molto più che green. 

Ma quanti, tra quelli che voteranno SI hanno una condotta del genere?

[0]: http://l.facebook.com/l.php?u=http%3A%2F%2Fwww.ilfattoquotidiano.it%2F2016%2F03%2F15%2Ftrivella-tua-sorella-polemiche-per-la-campagna-pro-si-al-referendum-stupro-dei-mari-come-quello-di-una-donna%2F2547808%2F&h=8AQGZJdfr&s=1
[1]: http://l.facebook.com/l.php?u=http%3A%2F%2Fwww.isprambiente.gov.it%2Ffiles%2Fnotizie-ispra%2Fnotizia-2014%2Frapporto-sismicita-indotta-innescata-in-italia%2FRapporto_sismicita_indotta_innescata_in_italia.pdf&h=TAQGfld11&s=1