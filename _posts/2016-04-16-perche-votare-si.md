---
inFeed: true
hasPage: true
inNav: false
inLanguage: null
starred: false
keywords: []
description: Di parere sostanzialmente opposto all’articolo precedente
datePublished: '2016-04-16T17:32:20.908Z'
dateModified: '2016-04-16T17:32:05.944Z'
title: Perché Votare SI
author: []
authors: []
publisher:
  name: null
  domain: null
  url: null
  favicon: null
sourcePath: _posts/2016-04-16-perche-votare-si.md
published: true
url: perche-votare-si/index.html
_type: Article

---
## Referendum NoTriv: 7 falsi motivi con cui vogliono convincerci ad andare al mare invece di votare

Domenica 17 aprile 2016  si vota per il referendum contro le 
trivellazioni in mare. Se vincerà il sì, come auspichiamo, sarà abrogato
l'articolo 6 comma 17 del codice dell'ambiente, dove si prevede che le 
trivellazioni continuino fino a quando il giacimento lo consente.**La vittoria del sì bloccherà la proroga a tempo indeterminato delle 
concessioni per estrarre gas e petrolio entro le 12 miglia dalla costa 
italiana introdotta nella legge di stabilità del dicembre 2015\. **Le
estrazioni potranno comunque proseguire fino alla scadenza delle 
concessioni attualmente vigenti. Il quesito di fatto interessa **26 concessioni attive che comprendono 79 piattaforme e 463 pozzi**.
Di queste, 9 concessioni sono scadute o in scadenza ma con proroga già 
richiesta; le altre 17 concessioni scadranno tra il 2017 e il 2027\. In 
caso di **vittoria dei no** invece, tutte le estrazioni **continueranno a tempo indeterminato "per la durata di vita utile del giacimento"**.

**L'Italia si è presa l'impegno di accelerare la transizione 
dalle fonti fossili alle fonti rinnovabili già dalla Conferenza di 
Parigi**, insieme ad altri 185 (!) paesi, al fine di mantenere il
riscaldamento globale ben al di sotto dei 2 gradi centigradi entro il 
2020\. Non mantenere questo impegno vuol dire lasciare una situazione 
deteriorata a chi verrà dopo di noi. In più, bisogna sapere che a pagare
di più per le catastrofi ambientali saranno proprio quelli **[con meno mezzi per difendersi][0]**. I poveri insomma. Ma per rispettare gli impegni qualcosa va fatto: ad esempio dobbiamo [**lasciare dove sono, parte delle fonti fossili che già conosciamo**][1]. L'Italia si è già presa questo impegno.

_Con questa consapevolezza procediamo per punti, partendo dagli argomenti di chi è favorevole alle trivelle_.

**1\. Smettere di trivellare significa dover importare idrocarburi, legandoci mani e piedi a Putin o al caos libico. FALSO.  
**Innanzitutto il referendum è soprattutto sui giacimenti di gas, i cui consumi [**sono in continuo calo**][2]
(e con essi la produzione nazionale di gas), quindi una diminuzione 
della produzione di fonti fossili può essere compensata da un risparmio 
energetico che è anche la soluzione migliore dal punto di vista 
ambientale, economico e occupazionale.

Ovviamente questo calo del fabbisogno di gas ha avuto delle ripercussioni: dal 2017 in poi sono [**almeno 60 le centrali che dovremo chiudere**][3].
In sostanza abbiamo il parco di centrali a turbogas migliore d'Europa 
ma lo usiamo pochissimo a causa del boom delle rinnovabili, dell'aumento
di efficienza del sistema e dell'assenza di un piano energetico 
nazionale (l'ultimo è di 40 anni fa). Infatti anche i teorici della 
realpolitik possono mettersi il cuore in pace: la [**dipendenza energetica italiana**][4] non è mai stata così bassa dal 1990, anche [**grazie alle fonti rinnovabili**][5] che
sono passate dal soddisfare il 5% dei consumi finali lordi di energia 
del 2005, al 21% del 2014 (avevamo un obiettivo al 17% al 2020). 
Dovremmo piuttosto pensare a spostare verso il settore elettrico molti 
degli usi finali che attualmente non lo sono, come ad esempio la 
mobilità e la climatizzazione degli ambienti.

**2\. Il referendum sulle trivelle è come quello sul nucleare del 2011, votando SI' perderemmo un'occasione come allora. FALSO**  
Il NO al nucleare del 2011 è stata [**una scelta lungimirante**][6].
Niente scorie, disastri e investimenti e tempi fuori controllo per la 
costruzione di centrali. Per contro, il NO al nucleare ha reso possibile
il decollo delle energie rinnovabili: il fotovoltaico produce oggi una 
quantità di energia paragonabile a quella che avrebbero generata due 
reattori nucleari che, nella migliore delle ipotesi, sarebbero stati 
pronti nel 2025\. Non a caso chi aveva in programma di costruire nuovi 
impianti, come [**l'Inghilterra con Hinkley Point**][7], è in un mare di guai.

**3\. Le piattaforme ci sono già e non inquinano, quindi non ci sono problemi ambientali. FALSO**  
Come dimostrano i [**dati ISPRA**][8] per
il triennio 2012-2014 diffusi da Greenpeace la situazione ambientale 
non è delle più rosee: ben oltre il 70% delle piattaforme presenta 
sedimenti con contaminazione oltre i limiti fissati dalle norme 
comunitarie per almeno una sostanza pericolosa. Cioè gli Standard di 
Qualità Ambientale vengono sistematicamente superati, spesso per 
sostanze cancerogene in grado di risalire la catena alimentare 
raggiungendo l'uomo.

**4\. Ma allora voi pensate di fare immediatamente a meno delle fonti fossili e di usare solo le rinnovabili, è impossibile. FALSO  
**Siamo in una fase di transizione e abbiamo di fronte una 
scelta: continuare ad investire in ricerca di fonti fossili oppure 
accelerare verso il futuro e porci come paese che, per una volta, guidi 
l'inevitabile transizione energetica e non la subisca. Per questo la 
strategia del governo Monti prima e di quello Renzi poi penalizzano 
l'innovazione tecnologica e la ricerca e sono profondamente 
sbagliate. Anche perché i risultati delle rinnovabili sono incredibili: 
le rinnovabili nel 2014 in Italia hanno generato il 38% dell'elettricità
complessivamente prodotta, il 33% dell'elettricità consumata e il 21% 
dell'energia totale consumata. Ma questo grazie soprattutto agli sforzi 
fatti prima del 2011\. Questa crescita dei volumi ha ovviamente portato 
un calo drastico dei costi e ha reso il fotovoltaico e le altre 
rinnovabili un'alternativa competitiva: il [**rapporto di Lazard**][9] (una
banca d'affari non un commando ecologista) dice che, dal 2009 ad oggi, 
negli USA il costo del fotovoltaico è sceso dell'82% e quello 
dell'eolico del 61%. Ormai sono competitive con le fonti fossili (e 
molto di più del nucleare).

**5\. Lo stop alle trivelle ci farà perdere un sacco di posti di lavoro. FALSO**  
[**Qualcuno**][10] ha
detto che il referendum mette a rischio posti di lavoro e quindi 
bisogna schierarsi a favore delle trivelle. Oltre che una battaglia di 
retroguardia, è anche una battaglia sbagliata. Con un Pil italiano che 
dal 2000 ad oggi è cresciuto con fatica, le rinnovabili sono uno dei 
pochi settori i cui consumi sono in forte crescita (tra l'altro 
smentendo l'adagio per cui per fare sviluppo bisogna necessariamente 
consumare più energia).  
In più, i posti di lavoro legati alle rinnovabili sono tutt'altro che 
trascurabili: 7,7 milioni nel mondo nel 2014 e con un ritorno, per ogni 
1$ investito, [**tre volte maggiore in termini occupazionali**][11].

**6\. Se non trivelliamo noi, trivella la Croazia e si prende tutti i vantaggi lasciandoci il rischio ambientale. FALSO**  
A fine ottobre 2015 il premier socialdemocratico uscente Zoran Milanovic
aveva rinviato a dopo le elezioni ogni pronunciamento sul progetto 
delle trivellazioni in Adriatico e, nel gennaio 2016, il nuovo premier 
conservatore ha [**confermato lo stop**][12].

**7\. Se smettiamo di trivellare e diminuisce la nostra 
produzione, aumenterà il traffico delle petroliere nei nostri mari per 
le importazioni. Verrà così vanificato il vantaggio ambientale e 
sopporteremo costi più alti. FALSO**  
Innanzitutto non è detto che le importazioni debbano aumentare, anzi 
(vedi punto 1). Gli impianti coinvolti dal referendum estraggono gas 
naturale che arriva in Italia in larghissima maggioranza attraverso i 
gasdotti che portano il gas da Russia, Olanda e Norvegia, Libia e 
Algeria. [**Nel 2015 solo il 9,9% del gas importato**][13]
in Italia è arrivato via mare in forma liquida (GNL) presso i 
rigassificatori di La Spezia, Rovigo e Livorno. Quindi nessuna invasione
delle petroliere nel mediterraneo.

[0]: http://ar5-syr.ipcc.ch/topic_summary.php
[1]: http://www.theguardian.com/environment/2015/jan/07/much-worlds-fossil-fuel-reserve-must-stay-buried-prevent-climate-change-study-says
[2]: http://t.umblr.com/redirect?z=http%3A%2F%2Fwww.bp.com%2Fcontent%2Fdam%2Fbp%2Fpdf%2Fenergy-economics%2Fstatistical-review-2015%2Fbp-statistical-review-of-world-energy-2015-natural-gas-section.pdf&t=OTU4OTM4NDMyODA3NmJkNGJlNzI2NmNjMGE4ZGM3ZTAyM2E3ZTE5NSwxdnBGTHV6Ng%3D%3D
[3]: http://t.umblr.com/redirect?z=http%3A%2F%2Fm.repubblica.it%2Fmobile%2Fr%2Fsezioni%2Feconomia%2Faffari-e-finanza%2F2016%2F01%2F11%2Fnews%2Fenergia_corsa_a_chiudere_le_centrali_oltre_60_sono_ormai_ferme_e_inutili-131066292%2F&t=MTU1YjhjMDM4Zjc0YTBjZjFiOGRmODk1N2NmYzcwY2RiZDczMzgwNiwxdnBGTHV6Ng%3D%3D
[4]: http://t.umblr.com/redirect?z=http%3A%2F%2Fec.europa.eu%2Feurostat%2Fstatistics-explained%2Findex.php%2FFile%3ANet_imports_of_primary_energy%2C_2003%25E2%2580%259313_YB15.png&t=MWVmODVjODI5NjU1NDNhMTdlMzJhMDMxMjY0ODkyMGVmMTNmZWRlYywxdnBGTHV6Ng%3D%3D
[5]: http://t.umblr.com/redirect?z=http%3A%2F%2Fwww.qualenergia.it%2Farticoli%2F20150616-italia-emissioni-calo-e-dipendenza-energetica-ai-minimi-grazie-anche-rinnovabili&t=MmRkMTQ2YzMwN2YzNzVhNmQ3NWQyYzVhYzMxNTBhZTI1NmQxYmUwZSwxdnBGTHV6Ng%3D%3D
[6]: http://t.umblr.com/redirect?z=http%3A%2F%2Fwww.enostra.it%2Fperche-dobbiamo-dire-no-alle-trivelle%2F&t=ZmNmNTI3YWJkZjU5OGQxOWQ2NmQzMTQyM2NjZDZhZmI3NjVlNDViOCwxdnBGTHV6Ng%3D%3D
[7]: http://t.umblr.com/redirect?z=http%3A%2F%2Fwww.glistatigenerali.com%2Fenergia-economia-reale%2Fcera-una-volta-il-rinascimento-nucleare%2F&t=ZDkzYjM2NDE2ODFlYTQwM2QxMGI2YjcxMDVlMjNiYjMxYjFiN2U2OCwxdnBGTHV6Ng%3D%3D
[8]: http://t.umblr.com/redirect?z=http%3A%2F%2Fwww.greenpeace.org%2Fitaly%2FGlobal%2Fitaly%2Freport%2F2016%2FTrivelle_Fuorilegge.pdf&t=Y2Q4OGVhMTg5YWE3NjVhYjEzM2ViMzgyOGQxNGNjMGZiMDZkMWJiOSwxdnBGTHV6Ng%3D%3D
[9]: http://t.umblr.com/redirect?z=https%3A%2F%2Fwww.lazard.com%2Fmedia%2F2390%2Flazards-levelized-cost-of-energy-analysis-90.pdf&t=Y2U2YmE0YjI0YWRlYTc3YjY1YzI2OTM4NmJlZWUyMTMxZmI0NzViMCwxdnBGTHV6Ng%3D%3D
[10]: http://t.umblr.com/redirect?z=http%3A%2F%2Fwww.repubblica.it%2Feconomia%2F2016%2F03%2F09%2Fnews%2Ftrivelle_la_cgil_contro_il_referendum_rischiano_posti_di_lavoro_-135092157%2F&t=NzNkMGJmNmFiNmQ1Zjg1N2E1NWY1ZGI5MTY3YzBhMTVmMDgxYWZlZSwxdnBGTHV6Ng%3D%3D
[11]: http://cleantechnica.com/2013/03/20/over-3-times-more-green-jobs-per-million-than-fossil-fuel-or-nuclear-jobs/
[12]: http://t.umblr.com/redirect?z=http%3A%2F%2Fwww.qualenergia.it%2Farticoli%2F20160125-trivelle-mare-anche-croazia-ferma-moratoria-idrocarburi&t=ODNhYjY4MDhmZGJiYWY3OTYyNGQ5YjQ0ZWMxYWIxNDExN2YxMDlmOCwxdnBGTHV6Ng%3D%3D
[13]: http://dgsaie.mise.gov.it/dgerm/bilanciogas.asp